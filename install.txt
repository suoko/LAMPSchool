 NOTE DI INSTALLAZIONE Ver. 2017.1
 =================================

 Per l'installazione da zero, singola o multi-ambiente, del software:

 Prima di tutto è necessario trasferire via ftp
 i file del programma su una cartella del nostro web server.
 Considerando che ogni anno la procedura potrebbe essere ripetuta
 e che quindi, dopo qualche tempo, sul nostro web server potrebbero
 venirsi a trovare parecchie, distinte istanze di Lampschool,
 consigliamo di adottare un sistema che le renda facilmente riconoscibili.
 Un'idea potrebbe essere quella di inserire l'anno scolastico
 all'interno del nome, ad esempio: /lampschool_2014_2015,
 oppure /registro_2015_2016 e poi /registro_2016_2017 e così via.

 Prima di proseguire è necessario accertarsi che le cartelle
 abc, install, lampschooldata e buffer siano scrivibili.
 Su Aruba e sulla maggior parte dei sistemi di hosting lo sono di default e non serve
 assolutamente intervenire per modificarne gli attributi,
 anzi, su Aruba ogni modifica apportata potrebbe impedire la corretta installazione.

 Via browser dobbiamo ora raggiungere la cartella /install/ della nostra
 nuova installazione. Questo significa che, aperto il browser web
 (consigliamo Firefox o Chrome, da escludere Explorer, poiché genera
 degli errori con i menù dinamici all' interno del registro),
 dovremo digitare nella barra degli indirizzi il percorso esatto,
 che avrà una forma simile a questa:
 http://www.miodominio.it/registro_2016_2017/install/
 oppure questo, più completo:
 http://www.miodominio.it/registro_2016_2017/install/index.php.
 A questo punto partirà la procedura di installazione.

 Il primo passaggio prevede, da parte del programma d'installazione,
 la verifica di alcuni parametri. Se tutto risulterà regolare, si potrà procedere
 con il successivo passaggio, che prevede l'inserimento dei dati di collegamento al d-base.
 Essi sono:
 - il nome host, cioè l'indirizzo IP del server dove si trova il nostro d-base;
 - il nome del d-base che intendiamo utilizzare;
 - il nome utente (user) per poter accedere al d-base;
 - la password;
 - il prefisso che intendiamo assegnare, o meno, alle tabelle;
 - il suffisso della nostra installazione;
 - il nome della scuola;
 - la password dell'amministratore.

 I primi quattro dati ci sono sicuramente stati comunicati dal nostro fornitore di hosting.

 Il suffisso dell'installazione serve nel caso si vogliano installare sullo stesso server
 più ambienti (scuole diverse, primaria/secondaria, ecc.).
 Se si è certi di non dover installare ulteriori ambienti si può lasciare vuoto il campo.
 Se invece si prevedono delle multi-installazioni, è necessaria la sua compilazione,
 che deve essere fatta in modo da poter riconoscere facilmente le singole installazioni/ambienti,
 ad esempio: scuola01, scuola02, scuola03 e via dicendo.
 Il prefisso delle tabelle, pur non essendo strettamente necessario
 per procedere all'installazione, è fortemente raccomandato ed è praticamente idispensabile
 in caso di multi installazione,
 per poter utilizzare al meglio lo spazio e i d-base che ci fornisce
 il nostro provider.
 Aruba, ad esempio, dà in uso solo 5 d-base per ogni contratto.
 Nulla vieta di installare più registri sullo stesso d-base,
 basta semplicemente distinguere le varie tabelle attraverso, appunto, il prefisso
 che siamo chiamati ad inserire a questo punto dell'installazione.
 Consigliamo di adottare un prefisso simile al seguente: as1617_ che l'anno successivo
 diventerà as1718_ e via dicendo.
 L'underscore serve per separare e distinguere facilmente il prefisso dal nome della tabella.
 A questo punto basta premere il pulsante e il programma d'installazione procederà
 alla creazione nel d-base delle tabelle necessarie e alla creazione
 del file php-ini nella radice della nostra nuova installazione.
 Nel caso si sia inserito un suffisso, il file di inizializzazione (php-in.php) avrà il formato:
 php-inisuffisso.php.

 Durante il processo d'installazione, verranno inoltre create nella cartella abc e
 nella cartella lampschooldata delle sottocartelle che conterranno rispettivamente
 le immagini (da trasferire via ftp) e i dati (log e documenti caricati) della installazione specifica.

 Nel caso volessimo installare più ambienti, finita la prima installazione
 per procedere alle successive non dovremmo fare altro che raggiungere nuovamente
 via browser la cartella install e ripetere le operazioni già effettuate per la prima
 installazione anche per i successivi ambienti/scuole, inserendo i dati opportuni.
 L'operazione va ripetuta tante volte quanti sono gli ambienti che vogliamo installare.
 Ad esempio: se un Istituto Comprensivo avesse 3 plessi di scuola primaria
 e uno di scuola secondaria di primo grado, potremmo voler installare 4 registri (uno per ogni plesso).
 In questo caso sarebbe comodo gestire una multi-installazione, ripetendo le procedure
 più sopra indicate per 4 volte ed inserendo per ogni plesso un suffisso diverso.

 L'ultima operazione da fare (solo dopo aver effettuato l'installazione di tutti gli ambienti)
 è una procedura di sicurezza e consiste nel cancellare la cartella /install dal server web.

 Una volta concellata la cartella /install, non sarà ovviamente più possibile procedere ad ulteriori installazioni,
 quindi se per qualche motivo in futuro avessimo la necessità di installare ulteriori ambienti,
 non potremmo farlo senza aver prima ricaricato sul web-server la cartella /install della versione installata in precedenza.

 Nel caso, per qualche motivo, non siano stati creati i file php-ini si potrà procedere
 manualmente alla loro creazione:
 - effettuare una copia del file php-ini.php dalla cartella install nella cartella principale;
 - rinominarla eventualmente con il suffisso dell'ambiente;
 - aprirla in locale con un semplice editor testuale
   (il blocco note o Notepad++ andranno benissimo);
 - impostare i parametri di accesso al d-base come indicato
   più sopra per la procedura automatica;
 - salvare il file e trasferirlo nella cartella principale
   del nostro server web

 Per personalizzare le stampe dei dati che può produrre Lampschool
 (pagelle, tabelloni, comunicazioni...) è necessario sostituire,
 nella cartella /abc (o nella sottocartella relativa all'ambiente installato)
 i file immagine presenti, con altri aventi
 lo stesso nome e le stesse dimensioni, ma con contenuti relativi
 ai dati della propria scuola.

 Per lanciare il programma è necessario accedere via browser
 (sempre Chrome o Firefox) alla cartella principale di LAMPSchool.
 L'indirizzo da digitare nella barra degli indirizzi potrebbe essere
 simile a questo http://www.miodominio.it/registro_2015_2016/
 a seconda di come abbiamo denominato la cartella contenente
 l'installazione del nostro registro elettronico.
 Facendo click sul logo di LAMPschool si arriva alla pagina di login.

 Le credenziali di accesso iniziali dell'amministratore sono:
 USR:adminlamp
 PWD:admin

 Si raccomanda vivamente di cambiare la password al primo accesso.



 NOTE PER L'AGGIORNAMENTO
 ========================

 ATTENZIONE!
 Per evitare possibili perdite di dati dovute ad errori in fase di aggiornamento,
 è sempre buona norma effettuare un backup del d-base e della cartella
 del registro elettronico sul web server prima di procedere all'aggiornamento.

 Per l'aggiornamento si dovrà trasferire sul server l'intero contenuto del file zip di
 installazione AD ECCEZIONE DELLA CARTELLA /abc E DELLA CARTELLA /lampschooldata.


 Per l'aggiornamento si dovrà accedere sempre alla cartella /install:

 http://www.miodominio.it/registro_2016_2017/install/

 L'aggiornamento verrà effettuato in automatico su tutti gli ambienti installati.

 ********************************************************
 * ATTENZIONE: AVVISO PER AGGIORNAMENTO ALLA VER. 2017.1*
 ********************************************************

LE SCUOLE CHE HANNO GIA' IMPLEMENTATO IL MODULO PER LA GESTIONE DEL NUMERO MASSIMO DI COLLOQUI PER DOCENTE
E PER L'INSERIMENTO DELLA SOSPENSIONE DEI COLLOQUI
DEVONO SOSTITUIRE NEL FILE /lampschool.json ALLA RIGA

"aggiornamento": "sql/update/"

LA RIGA

"aggiornamento": "sql/updatetgm/"




 NOTE DI CONTATTO
 ================

 Per qualsiasi altra informazione e segnalazione di problemi usare il forum su:

 http://www.lampschool.it


